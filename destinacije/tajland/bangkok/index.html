<!DOCTYPE html>

<html class="notranslate" lang="sr" translate="no">

<head>
    <!--GENERAL-->
    <meta name="google" content="notranslate">
    <meta charset="UTF-8">
    <meta name="viewport" content="width=device-width, initial-scale=1.0">
    <!--ANALYTICS -->
    <script async src="https://www.googletagmanager.com/gtag/js?id=UA-167509538-1"></script>
    <script>
        window.dataLayer = window.dataLayer || [];
        function gtag() { dataLayer.push(arguments); }
        gtag('js', new Date());
        gtag('config', 'UA-167509538-1');
    </script>
    <!--SEO-->
    <meta name="author" content="Putuj Fotkaj Piši">
    <meta name="keywords" content="bangkok putovanje, bangkok putopis">
    <meta name="description" content="Da li ste spremni za putovanje u Bangkok?">
    <meta name="og:title" property="og:title" content="Bangkok | Putovanje, Putopis">
    <!--TITLE-->
    <title>Bangkok - Putovanje, Putopis</title>
    <!--FAVICON-->
    <link rel='icon' href='../../../images/favicon.png' type='image/x-icon'>
    <!--BOOTSTRAP-->
    <link rel="stylesheet" href="https://stackpath.bootstrapcdn.com/bootstrap/4.4.1/css/bootstrap.min.css"
        integrity="sha384-Vkoo8x4CGsO3+Hhxv8T/Q5PaXtkKtu6ug5TOeNV6gBiFeWPGFN9MuhOf23Q9Ifjh" crossorigin="anonymous">
    <script src="https://code.jquery.com/jquery-3.4.1.slim.min.js"
        integrity="sha384-J6qa4849blE2+poT4WnyKhv5vZF5SrPo0iEjwBvKU7imGFAV0wwj1yYfoRSJoZ+n"
        crossorigin="anonymous"></script>
    <script src="https://cdn.jsdelivr.net/npm/popper.js@1.16.0/dist/umd/popper.min.js"
        integrity="sha384-Q6E9RHvbIyZFJoft+2mJbHaEWldlvI9IOYy5n3zV9zzTtmI3UksdQRVvoxMfooAo"
        crossorigin="anonymous"></script>
    <script src="https://stackpath.bootstrapcdn.com/bootstrap/4.4.1/js/bootstrap.min.js"
        integrity="sha384-wfSDF2E50Y2D1uUdj0O3uMBJnjuUD4Ih7YwaYd1iqfktj0Uod8GCExl3Og8ifwB6"
        crossorigin="anonymous"></script>
    <!--CSS-->
    <link rel="stylesheet" type="text/css" href="../../../css/index.css">
    <!-- SLICK PHOTO SLIDER -->
    <link rel="stylesheet" type="text/css" href="//cdn.jsdelivr.net/npm/slick-carousel@1.8.1/slick/slick.css" />
    <link rel="stylesheet" type="text/css" href="//cdn.jsdelivr.net/npm/slick-carousel@1.8.1/slick/slick-theme.css" />
    <!-- ANIMATION -->
    <script src="https://cdnjs.cloudflare.com/ajax/libs/jquery/2.0.2/jquery.min.js"></script>
</head>

<body>
    <div class="container-fluid destination">

        <!-- MENU -->
        <script src="../../../sources/navbar.js"></script>

        <div class="row">

            <!-- LEFT ASIDE -->

            <aside class="destination__leftaside col-xl-2 col-0"></aside>

            <!-- CONTENT -->

            <main class="destination__content col-xl-8 col-12">

                <h1>Bangkok</h1>

                <div class="destination__content__tags">
                    <button type="button" class="btn btn--travel">Bangkok Putovanje</button>
                    <button type="button" class="btn btn--story">Bangkok Putopis</button>
                </div>

                <p>
                    <strong>Bangkok</strong> nam je bio velika enigma. Došli smo sa predrasudama da je to grad stalne
                    zabave, prostitutki, velikih gužvi i prljavih ulica, ali smo posle samo nekoliko dana boravka
                    shvatili da je to prenaglašeno ili da je jednostavno kod nas slična situacija, pa nije veliki šok
                    kao drugima što dolaze iz uređenijih delova sveta.
                </p>

                <p>
                    Zabave ima kao i svuda i ko želi može lako da je pronađe. Da li je to u pitanju bar sa pijanim
                    Britancima koji se penju po stolicama u sred podneva, piće u relax baru uz laganu muziku ili večera
                    i koktel na 70. spratu oblakodera. Samo računajte da je ovo poslednje namenjeno za njihovu višu
                    klasu i turiste i da je cena jednog pića najčešće 20-30 evra.
                </p>

                <p>
                    Prostitucija postoji i predstavljena je na primitivniji i vulgarniji način nego kod nas. Kažu da taj
                    trend kod njih polako jenjava i da je sada trend da se žene (ali i muški) udaju za strane turiste
                    kako bi pobegli iz siromaštva. Najveći deo populacije se stidi ove 'grane privrede'.
                </p>

                <p>
                    Saobraćaj - gužva kao gužva, ima je ali opet za grad tolike veličine ništa strašno, ni gore od
                    popodnevnog špica u Beogradu. Javni prevoz je solidno organizovan, a ljudi disciplinovani - svi
                    čekaju u redu da uđu u prevozno sredstvo. Neprijatno iznenađenje je ponašanje vozača (pre svega
                    motociklista). Semafori su skoro samo informativnog karaktera. Kada prelazite ulicu na pešačkom
                    prelazu na zelenom svetlu, svaki put morate dobro da pogledate oko sebe jer je ista situacija kao da
                    pretrčavate magistralu - motocikli proleću i pustiće vas jedino ukoliko ste brži od njih, retko gde
                    će prve da vas propuste ukoliko ne krenete prvi.
                </p>

                <!-- SLIDER -->
                <div class="slider">
                    <div class="slider__slide" style="margin: 15px;">
                        <img class="slider__slide__img" src="./fotografije/bangkok-1.jpg" alt="bangkok-saobracaj">
                        <p class="slider__slide__title">
                            Saobraćaj
                        </p>
                    </div>
                    <div class="slider__slide" style="margin: 15px;">
                        <img class="slider__slide__img" src="./fotografije/bangkok-2.jpg" alt="bangkok-saobracaj">
                    </div>
                </div>

                <p>
                    Zanimljivo je da grad kreće da živi tek oko 10h ujutru kad kreću da se otvaraju manje prodavnice i
                    tezge. Zaposleni u većim kompanijama uglavnom imaju klizno radno vreme tako da je i njima običaj da
                    kasnije dolaze na posao. Posle radnog vremena, ritual je odlazak na market na obrok sa nogu i ceđeni
                    sok. Posle 20h na ulicama ćete najčešće sresti samo turiste i to samo u nekoliko centralnih ulica
                    ali se i tamo gužva završava do ponoći. Ostatak grada uveče deluje sablasno pust ali ne i
                    nebezbedan.
                </p>

                <p class="markedtext">
                    <strong>Bangkok</strong> je za nas grad hramova, tržnih centara, pijaca i nebodera.
                </p>

                <p>
                    Novi deo <strong>Bangkoka</strong> je moderan, čist i održavan, sa širokim bulevarima, podzemnom
                    železnicom i velikim brojem visokih građevina. <strong>Bangkok</strong> je 11. grad u svetu po broju
                    nebodera (neboderom se smatra građevina viša od 150 m). Centralni delovi starog dela grada su
                    uređeni i jako čisti. Kada zalutate u manje prometne ulice videćete da nije sve tako sjajno i
                    velelepno i imaćete utisak da se nalazite u napuštenoj provinciji. Ima i ovo svoje čari jer ćete
                    naići i tu na neke pozitivne stvari koje ne možete sresti na drugim mestima (autentična atmosfera,
                    zanimljiva 'prava' lokalna hrana, prijatno stanovništvo…).
                </p>

                <p class="markedtext">
                    <strong>Najbolje vreme za posetu Bangkoka</strong> je od decembra do februara.
                </p>

                <p>
                    Prilikom organizacije obilazaka u toku dana treba obratiti pažnju da je, neretko, dnevna temperatura
                    u <strong>Bangkoku</strong> i do 40 stepeni pa treba imati u vidu da u vreme najveće vrućine treba
                    da se povučete u hotel, šoping centar ili restoran. Mali problem je što u gradu nema kafića na koje
                    smo navikli kod nas, pa nije baš lako naći mesto za predah. U toku sezone monsuna, svaki dan u
                    popodnevnim časovima, možete očekivati pljuskove i kratkotrajne oluje gde u kratkom vremenskom
                    intervalu padne mnogo kiše.
                </p>

                <h2>Šta obići u Bangkoku?</h2>

                <p>
                    Grand Palata je kompleks koji je bio sedište carske porodice vekovima. Sve je monumetnalno, mirno i
                    odiše istorijom. Otvorena je za posete. Zbog velikih gužvi, preporučuje se da se u posetu ide što
                    ranije, najbolje po otvaranju kompleksa. Takođe, jako je bitno istaći da postoji određen kodeks
                    odevanja koji je dopušten u samom kompleksu. Detaljnije o samoj palati, informacijama i pravilima na
                    <a href="https://www.royalgrandpalace.th/en/home" target="_blank" rel="noreferrer">
                        zvaničnoj strani kompleksa</a>.
                </p>

                <p>
                    Hramovi su ono što po nama u velikoj meri karakteriše <strong>Bangkok</strong>. Wat Phra i Wat Arun
                    su hramovi koji su pravo kulturno blago i koje zaista morate posetiti. Potrebno je odvojiti po 2
                    sata za posetu svakom od ova dva hrama. Detaljnije informacije možete pronaći na zvaničnim stranama
                    kompleksa <a href="https://yourthaiguide.com/temple-of-the-reclining-buddha/" target="_blank"
                        rel="noreferrer">Wat Phra</a> i
                    <a href="https://www.watarun1.com/en" target="_blank" rel="noreferrer">Wat Arun</a>.
                    <br>
                </p>

                <!-- SLIDER -->
                <div class="slider">
                    <div class="slider__slide" style="margin: 15px;">
                        <img class="slider__slide__img" src="./fotografije/bangkok-3.jpg" alt="bangkok-hramovi">
                        <p class="slider__slide__title">
                            Wat Arun
                        </p>
                    </div>
                    <div class="slider__slide" style="margin: 15px;">
                        <img class="slider__slide__img" src="./fotografije/bangkok-4.jpg" alt="bangkok-hramovi">
                        <p class="slider__slide__title">
                            Wat Phra
                        </p>
                    </div>
                </div>

                <p>
                    Ukoliko imate želju da posetite još hramova tokom posete <strong>Bangkoku</strong>, neki od
                    sledećih bi mogli da se nađu na vašem popisu: Wat Saket, Wat Sutat, Wat Traimit i Wat Ratchanatdaram
                </p>

                <p>
                    Tokom vrelog dana, predah mozete potražiti i u gradskim parkovima (Lumphini, Rommaniant, Saranrom,
                    Benjakitti…). Parkovi su mesto okupljanja lokalnog stanovništva, gde ćete u toku dana uvek zateći
                    đake u uniformama koji su dovedeni na časove u prirodi dok u poslepodnevnim satima mnogobrojni
                    vežbači i trkači okupiraju svako slobodno mesto za trening. Naša preporuka je Lumphini park koji se
                    nalazi u novom delu grada.
                </p>

                <!-- SLIDER -->
                <div class="slider">
                    <div class="slider__slide" style="margin: 15px;">
                        <img class="slider__slide__img" src="./fotografije/bangkok-5.jpg" alt="bangkok-parkovi">
                        <p class="slider__slide__title">
                            Lumphini Park
                        </p>
                    </div>
                    <div class="slider__slide" style="margin: 15px;">
                        <img class="slider__slide__img" src="./fotografije/bangkok-6.jpg" alt="bangkok-parkovi">
                        <p class="slider__slide__title">
                            Benjakitti Park
                        </p>
                    </div>
                </div>

                <p>
                    Noćni marketi su privremene pijace, na koje se dolazi pre svega radi uživanja u uličnoj hrani.
                    Predstavljaju deo tajlandskog folklora i načina života, a za nas - jedno od glavnih obeležja
                    Tajlanda. Najčešće se otvaraju oko 18h ali ima i onih koji su otvoreni i tokom dana. Mogu se pronaći
                    u raznim delovima grada. U najpoznatije se ubrajaju: Patpong Night Market, Sukhumvit Street Market,
                    Yaowarat Road Night Market...
                </p>

                <p class="markedtext">
                    Gde god da kupujete - obavezno je cenkanje!
                </p>

                <p>
                    Ono što vredi posetiti dok ste u <strong>Bangkoku</strong>, a što nije bas često u Evropi su
                    skajbarovi - restorani i barovi smešteni na 70. ili 80. spratu najsavremenijih oblakodera. Ovi
                    barovi mogu biti zaista skupi za naš standard tako da ukoliko vam je budžet ograničen, pazite gde
                    idete. Nama je bila zanimljiva arhitektura nebodera Mahanakhon gde takođe možete popiti piće, ali i
                    izaći na impresivan skywalk.
                </p>

                <!-- SLIDER -->
                <div class="slider">
                    <div class="slider__slide" style="margin: 15px;">
                        <img class="slider__slide__img" src="./fotografije/bangkok-7.jpg" alt="bangkok-neboderi">
                        <p class="slider__slide__title">
                            Pogled iz skajbara
                        </p>
                    </div>
                </div>

                <p>
                    Yaowarat kao centralna ulica kineske četvrti u <strong>Bangkoku</strong> je nezaobilazna za posetu u
                    večernjim satima. Svetleće reklame, gužva, ulična hrana i mirisi začina upotpuniće vam utisak posete
                    jednoj od najvećih kineskih četvrti u svetu!
                </p>

                <p>
                    Khaosan Road je centralna ulica u starom delu grada i tu se nalazi večernji epicentar ludila i može
                    se svašta videti i pronaći. Klubovi su na sve strane, gužva je velika, muzika preglasna, ulična
                    hrana svuda oko vas, vuku vas za rukav za svakakve budalaštine… Ok je za videti ali samo za to :)
                    <br>
                    Nedaleko od Khaosan-a nalazi se dosta mirnija i po nama mnogo lepša, sa pregršt barova i prijatnom
                    atmosferom - Rambuttri Alley. Preporuka za Rambuttri u večernjim satima.
                </p>

                <p class="markedtext">
                    Optimalna dužina boravka u <strong>Bangkoku</strong> - 5 dana.
                </p>

                <p>
                    Pijaca Chatuchak je verovatno najveća pijaca koju smo ikada videli! Sastoji se od otvorenog i
                    zatvorenog (klimatizovanog) dela i na njoj možete pronaći bukvalno sve. Nama je bio zanimljiv deo
                    pijace gde se prodaju kućni ljubimci. Ukoliko ste kupoholičar, onda računajte da ćete ovde potrošiti
                    minimalno pola dana. Malo je izvan centra i do nje se dolazi metro linijom, a radi samo vikendom.
                    Preporuka za Chatuchak i dobar izbor hrane u zatvorenom delu pijace.
                </p>

                <p>
                    Postoje celi kvartovi sa tržnim centrima i ponegde ih ima po desetak jedan pored drugog! Mi bismo
                    definitivno preporučili Central World kao najmoderniji i najkvalitetniji. MBK centar se nalazi odmah
                    pored i izgleda kao pijaca na zatvorenom sa mnoštvom malih radnji gde se može pronaći baš svašta. Na
                    poslednjim spratovima postoji nekoliko prodavnica gde možete pronaći tehniku, npr. digitalne
                    fotoaparate po povoljnijim cenama. Ukoliko su na akciji, pa na tu cenu dobijete popust prodavca pa
                    još za kraj povraćaj PDV-a - ispadne do 50% povoljnije nego kod nas na sivom tržištu. Old Siam
                    je nešto između tržnog centra i pijace u zatvorenom i u njemu ćete vrlo verovatno biti jedini
                    stranci. Mi smo tu u nekoliko navrata nailazili na kvalitetan obrok jer nam je nekako bio usput, a
                    treba istaći i da je u drugom delu grada u odnosu na Central World i MBK pa postoji mogućnost da će
                    vas put baš tu navesti.
                </p>

                <h2>Prevoz u Bangkoku</h2>

                <p>
                    <strong>Metro u Bangkoku</strong> nije preterano razvijen, ali trenutne linije pokrivaju sve što je
                    neophodno da turista vidi. Vozovi su česti, a karte se kupuju na mašinama na ulazu. Cena karte
                    zavisi od broja stanica. Metro prevoz je skup za uslove Tajlanda (40 – 120 bahta) pa gužve nisu
                    prevelike. U okviru metro sistema postoje i dve linije Skytrain-a, koji ne predstavlja ništa drugo
                    nego metro iznad zemlje ali je sam naziv ovako verovatno malo zvučniji i karte su za nijansu
                    skuplje.
                </p>

                <p>
                    Brodski prevoz!!! Postoji kanal kojim je grad presečen i koji prevashodno služi za odliv kišnice, pa
                    su se dosetili i da njime sprovedu linijski prevoz brodićima/čamcima (šta god to bilo) u koje u
                    špicu stane i po 300 ljudi! Saobraćaju veoma često, koriste ih uglavnom lokalci, a cena karte je do
                    20 bahta za najduže linije koje su duge i po 20 km! Rekom Chao Phraya takođe saobraća linijski
                    prevoz brodovima, koji su znatno uređeniji nego ovi što idu kanalom, jer su prevashodno namenjeni
                    turistima. Prevoz je redovan, dosta korišćen, jeftin, pruža dobar pogled na grad i u zavisnosti u
                    kom ste delu grada hramovi vam mogu biti lako dostupni baš putem ovog prevoza. Naša preporuka je da
                    se koristi prevoz rekom Chao Phraya, ali i da se bar isproba jedna vožnja od nekoliko stanica
                    kanalom, jer je zaista doživljaj.
                </p>

                <p>
                    Mreža autobuskih linija je dobro razvijena. Gužve u autobusima su uglavnom samo u špicu, autobusi su
                    stari i retko koji ima klimu, a karte su jeftine. U zavisnosti od dužine linije i da li je autobus
                    klimatizovan, možete se voziti i za samo 7 bahta. Ima linija koje su dugačke i po nekoliko desetina
                    kilometara i koje voze i po 2 i po sata.
                </p>

                <p>
                    Mislimo da nema potrebe da se vozite autobusima tokom svog boravka u <strong>Bangkoku</strong> (osim
                    ukoliko vam smeštaj nije na nekoj od linija) jer će efikasniji posao za vas odraditi metro ili brod
                    koji su pritom i mnogo prijatniji po vrelom danu.
                </p>

                <p>
                    Najčešći vid prevoza turista u <strong>Bangkoku</strong> za kraće relacije je tuk-tuk. Obavezno pre
                    ulaska dogovorite cenu za željenu lokaciju jer vam često mogu naplatiti i 10x veću cenu od realne
                    (npr. cena od Kineske četvrti do Khaosan Road-a je bila 150 bahta za dvoje). Cenkajte se i budite i
                    vi bezobrazni. Vožnja tuk-tukom je doživljaj za sebe, pogotovo u večernjim satima ili u popodnevnom
                    špicu.
                </p>

                <!-- SLIDER -->
                <div class="slider">
                    <div class="slider__slide" style="margin: 15px;">
                        <img class="slider__slide__img" src="./fotografije/bangkok-9.jpg" alt="bangkok-prevoz">
                        <p class="slider__slide__title">
                            Prevoz brodićima
                        </p>
                    </div>
                    <div class="slider__slide" style="margin: 15px;">
                        <img class="slider__slide__img" src="./fotografije/bangkok-10.jpg" alt="bangkok-prevoz">
                        <p class="slider__slide__title">
                            Gradski autobus
                        </p>
                    </div>
                    <div class="slider__slide" style="margin: 15px;">
                        <img class="slider__slide__img" src="./fotografije/bangkok-11.jpg" alt="bangkok-prevoz">
                        <p class="slider__slide__title">
                            Tuk-tuk
                        </p>
                    </div>
                </div>

                <p>
                    Transfer do/od aerodroma. Za početak, postoje 2 aerodroma u <strong>Bangkoku</strong>. Jedan je
                    najčešće za inostrane letove - Suvarnabhumi, a drugi za domaće - Don Mueang. Obratite pažnju sa kog
                    treba da letite jer ne biste bili ni prvi ni poslednji koji je otišao na pogrešan :)
                    Iz grada do aerodroma možete stići gradskim autobusom, metroom ili taksijem. Mi smo koristili
                    autobus jer nam je stanica bila ispred hotela. Cena karte je bila oko 50 bahta, do aerodroma smo
                    stigli za manje od sat vremena (u večernjim časovima), a pritom je autobus bio poluprazan - pun
                    pogodak :) Cena za taksi od hotela je najčešće oko 350-400 bahta.
                </p>

                <p>
                    Sve neophodne informacije u vezi transporta u <strong>Bangkoku</strong> potražite na sledećoj
                    <a href="https://www.transitbangkok.com/" target="_blank" rel="noreferrer">WEB STRANI</a>.
                </p>

                <h2>Zaključak</h2>

                <p class="markedtext">
                    Za <strong>Bangkok</strong> ne možemo reći ni da je ispunio naša očekivanja, ni da je podbacio
                    - jednostavno on je drugačiji od onog kako ga predstavljaju. Svakako ga vredi posetiti, ali smo
                    sigurni da se više nećemo vraćati, osim ukoliko nas put tako ne nanese pa u njemu završimo kao u
                    tranzitnoj destinaciji. Ali, da ima neki svoj karakterističan duh - IMA!
                </p>

            </main>

            <!-- RIGHT ASIDE -->

            <aside class="destination__rightaside col-xl-2 col-0"></aside>

        </div>

        <!-- FOOTER -->
        <script src="../../../sources/footer.js"></script>

    </div>

    <!-- JAVASCRIPT -->
    <script type="text/javascript" src="//cdn.jsdelivr.net/npm/slick-carousel@1.8.1/slick/slick.min.js"></script>
    <!-- NAVBAR -->
    <script src="../../../sources/animation.js"></script>
    <script type="text/javascript" src="../../../sources/slider.js"></script>

</body>

</html>